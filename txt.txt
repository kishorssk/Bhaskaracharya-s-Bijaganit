Bhaskaracharya`s Bijaganit and its translation 
Invocation and Introduction
उत्पादकं यत् प्रवदन्ति बुद्धेर् अधिष्ठितं सत् पुरुषेण सांख्याः।
व्यक्तस्य कृत्स्नस्य तदेकबीजम् अव्यक्तमीशं गणितं च वन्दे ।। १ ।।
पूर्वं प्रोक्तं व्यक्तमव्यक्तबीजं
प्रायः प्रश्ना नो विनाऽव्यक्तयुक्त्या। 
ज्ञातुं शक्या मन्दधीभिर्नितान्तं
यस्मात् तस्माद् वच्मि बीजक्रियां च ।। २ ।।
१. धनर्णषड्विधम् ।
योगे युतिः स्यात् क्षययोः स्वयोर् वा धनर्णयोरन्तरमेव योगः ।। ३ ।।
रूपत्रयं रूपचतुष्टयं च क्षयं धनं वा सहितं वदाऽऽशु।
सवर्णं क्षयः स्वं च पृथक् पृथङ्मे धनर्णयोः संकलनामवैषि ।। ४ ।।
अत्र रूपाणामव्यक्तानां चाऽऽद्याक्षराणि उपलक्षणार्थं लेख्यानि।
तथा यान्यूणगतानि तानि ऊर्ध्वबिन्दूनि चेति।। ५ ।।
एवं भिन्नेष्वपीति।। ६ ।।
संशोध्यमानं स्वमृणत्वमेति स्वत्वं क्षयस्तद्युतिरूक्तवच्च ।। ७ ।।
त्रयाद् व्दयं स्वात् स्वमृणादृणं च व्यस्तं च संशोध्य वदाऽऽशु शेषम् ।। ८ ।।
स्वयोरस्वयोः स्वं वधः स्वर्णघाते क्षयः ।। ९ ।। 
धनं धनेनर्णमृणेन निघ्नं द्वयं त्रयेण स्वमृणेन किं स्यात् ।। १० ।।
भागहारेऽपि चैवं निरुक्तम् ।। ११ ।।
रूपाष्टकं रूपचतुष्टयेन धनं धनेनर्णमृणेन भक्तम् । 
ऋणं धनेन स्वमृणेन किं स्याद् द्रतं वदेदं यदि बोबधीषि।। १२ ।। 
कृतिः स्वर्णयोः स्वं स्वमूले धनर्णे।
न मूलं क्षयस्यास्ति तस्याकृतित्वात् ।। १३ ।। 
धनस्य रूपत्रितयस्य वर्गं क्षयस्य च ब्रूहि सखे ममाऽऽशु ।। १४ ।। 
धनात्मकानामधनात्मकानां मूलं नवानां च पृथक् वदाऽऽशु ।। १५ ।।
२. शून्यषड्विधम् ।
खयोगे वियोगे धनर्णं तथैव च्युतं शून्यतस्तद्विपर्यासमेति।। १६ ।।
रुपत्रयं स्वं क्षयगं च खं च ।
किं स्यात् खयुक्तं वद खच्युतं च ।। १७ ।।
वधादौ वियत् खस्य खं खेन घाते।
खहारो भवेत् खेन भक्तश्च राशिः ।। १८ ।।
द्विघ्नं त्रिहृत्खं खहृतं त्रयं च शून्यस्य वर्गं वद मे पदं च ।। १९ ।।
अस्मिन् विकारः खहरेण राशावपि प्रविष्टेष्वपि निःसतेषु।
बहुष्वपि स्याल्लयसृष्टिकालेऽनन्तेऽच्युते भूतगणेषु यद्वत् ।। २० ।।
३. वर्णषड्विधम् 
यावत्तावत्कालको नीलकोऽन्यो
वर्णः पीतो लोहितश्चैतदाद्याः।
अव्यक्तानां कल्पिता मानसंज्ञास् 
तत्संख्यानं कर्तुमाचार्यवर्यैः ।। २१ ।।
योगोऽन्तरं तेषु समानजात्योर् विभिन्नजात्योश्च पृथक् स्थितिश्च ।। २२ ।। 
स्वमव्यक्तमेकं सखे सैकरूपं धनाव्यक्तयुग्मं विरूपाष्टकं च ।
युतौ पक्षयोरेतयोः किं धनर्णे विपर्यस्य चैक्ये भवेत् किं वदाऽऽशु ।। २३ ।।
धनाव्यक्तवर्गत्रयं सत्रिरूपं क्षयायुक्तयुग्मेन युक्तं च किं स्यात् ।। २४ ।।
धनाव्यक्तयुग्माद् ऋणाव्यक्तषट्कं स्वरूपाष्टकं प्रोज्ज्ञय शेषं वदाऽऽशु ।। २५ ।। 
स्याद् रूपवर्णाभिहतौ तु वर्णौ व्दित्र्यादिकानां समजातिकानाम् ।। 
वधे तु तद्बर्गघनादयः स्युस् तद् भावितं चासमजातिघाते ।
भागादिकं रूपवदेव शेषं व्यक्ते यदुक्तं गणिते तदत्र ।। २६ ।।
गुण्यः पृथग् गुणकखण्डसमो निवेश्यस् 
तैः खण्डकैः क्रमहतः सहितो यथोक्त्या।
अव्यक्तवर्गकरणीगुणनासु चिन्त्यो
व्यक्तोक्तखण्डगुणनाविधिरेवमत्र ।। २७ ।। 
यावत्तावत्पञ्चकं व्येकरूपं यावत्तावद्भिस्रिभिः सद्विरूपैः।
संगुण्य द्राग् ब्रूहि गुण्यं गुणं वा व्यस्तं स्वर्णं कल्पयित्वा च विद्वन् ।। २८ ।।
भाज्याच्छेदः शुध्यति प्रच्युतः सन् स्वेषु स्वेषु स्थानकेषु क्रमेण। 
यैर्यैर्वर्णैः संगुणो यैश्च रूपैर् भागाहेर लब्धयस्ताःस्युरत्र ।। २९ ।।
रूपैः षड्भिर्वर्जितानां चतुर्णामव्यक्तानां ब्रूहि वर्गं सखे मे ।। ३० ।।
कृतिभ्य आदाय पदानि तेषां द्वयोर्द्वयोश्चाभिहतिं द्विनिघ्नीम् ।
शेषात् त्यजेद् रूपपदं गृहीत्वा चेत्सन्ति रूपाणि तथैव शेषम् ।। ३१ ।। 
यावत्तावत्कालकनीलवर्णास्रिपञ्चसप्तधनम् ।
द्वित्रैकमितैः क्षयगैः सहिता रहिताः कति स्युस्तैः।। ३२ ।। 
यावत्तावत्त्रयमृणमृणं कालकौ नीलकः स्वं
रूपेणाऽऽढ्या द्विगुणितमितैस्तैस्तु तैरेव निघ्नाः। 
किं स्यात्तेषां गुणनजफलं गुण्यभक्तं च कि स्याद् 
गुण्यस्याथ प्रकथय कृतिं मूलमरयाः कृतेश्च ।। ३३ ।।
४. करणीषड्विधम्।
योगं करण्योर्महतीं प्रकल्प्य घातस्य मूलं द्विगुणं लघुं च ।
योगान्तरे रूपवदेतयोस्ते वर्गेण वर्गं गुणयेद् भजेच्च।।
लघ्व्या हतायास्तु पदं महत्या सैकं निरेकं स्वहतं लघुघ्नम् ।
योगान्तरे स्तः क्रमशस्तयोर्वा पृथक् स्थितिः स्याद् यदि नास्ति मूलम् ।। ३४ ।।
द्विकाष्टमित्येस्रिभसंख्ययोश्च योगान्तरे ब्रूहि सखे करण्योः।
त्रिसप्तमित्योश्च चिरं विचिन्त्य चेत् षडविधं वेत्सि सखे करण्याः ।। ३५ ।।
द्वित्र्यष्टसंख्यागुणकः करण्योर्गुण्यस्रिसंख्या त सपञ्चरुपा ।
वधं प्रचक्ष्वाऽऽशु विपञ्चरूपे गुणेऽथवा त्र्यर्कमिते करण्यौ ।। ३६ ।।
क्षयो भवेच्च क्षयरूपवर्गश्चेत्साध्यतेऽसौ करणीत्वहेतोः ।
ऋणात्मिकायाश्च तथा करण्या मलं क्षयो रूपविधानहेतोः ।। ३७ ।।
धनर्णताव्यत्ययमीप्सितायाश्छेदे करण्या असकृद् विधाय ।
तादृक्छिदा भाज्यहरौ निहन्याद् एकैव यावत् करणी हरेस्यात् ।।
भाज्यास्तया भाज्यगताः करण्यो लब्धाः करण्यो यदि योगजाः स्युः।
विश्लोषसूत्रेण पृथक् च कार्या यथा तथा प्रष्ट्ररभीप्सिताः स्युः ।। ३८ ।।
वर्गेण योगकरणी विहृता विशुध्येत् खण्डानि तत्कृतिपदस्य यथेप्सितानि।
कृत्वा तदीयकृतयः खलु पूर्वलब्ध्या क्षण्णा भवन्ति पृथगेवमिमाः करण्यः ।। ३९ ।।
द्विकत्रिपञ्चप्रमिताः करण्यस्तासां कृतिं द्वित्रिकसंख्ययोश्च।
षट्पञ्चकद्वित्रिकसंमितानां पृथक्पृथङ्मे कथयाऽऽशु विद्वन् ।।
अष्टादशाष्टद्विकसंमितानां कृती कृतीनां च सखे पदानि ।। ४० ।।
वर्गे करण्या यदि वा करण्योस्तुल्यानि रूपाण्यथवा बहूनाम् 
विशोधयेद् रूपकृतेः पदेन शेषस्य रूपाणि युतोनितानि।।
पृथक् तदर्धे करणीद्वयं स्यान् मूलेऽथ बह्वी करणी तयोर्या । 
रूपाणि तान्येवमतोऽपि भूयः शेषाः करण्यो यदि सन्ति वर्गे ।। ४१ ।। 
ऋणात्मिका चेत् करणी कृतौ स्याद् धनात्मिका तां परिकल्प्य साध्ये ।
मूले करण्यावनयोरभीष्टा क्षयात्मिकैका सुधियावगम्या ।। ४२ ।।
त्रिसप्तमित्योर्वद मे करण्योर् विश्लेषवर्गं कृतितः पदं च।
द्विकत्रिपञ्चप्रमिताः करण्यः स्वस्वर्णगा व्यस्तधनर्णगा वा ।
तासां कृतिं ब्रूहि कृतेः पदं च चेत् षड्विधं वेत्सि सखे करण्याः ।। ४३ ।।
एकादिसंकलितमितकरणीखण्डानि वर्गराशौ स्युः।
वर्गे वरणीत्रितये करणीद्वितयस्य तुल्यरूपाणि।
करणीषट्के तिसृणां दशसु चतसृणां तिथिषु पञ्चानाम् ।
रूपकृतेः प्रोज्झ्य पदं ग्राह्यं चेदन्यथा न सत् क्वापि।
उत्पत्स्यमानयैवं मूलकरण्याऽल्पया चतुर्गुणया।
यासामपवर्तः स्याद् रूपकृतेस्ता विशोध्याः स्युः।।
अपवर्ते या लब्धा मूलकरण्यो भवन्ति ताश्चापि ।
शेषविधिना न यदि ता भवन्ति मूलं तदा तदसत् ।। ४४ ।। 
वर्गे यत्र करण्यो दन्तैः सिद्धैर्गजैर्मिता विद्वन् ।
रूपैर्दशभिरूपेताः किं मूलं ब्रूहि तस्य स्यात् ।। ४५ ।।
वर्गे यत्र करण्यास्तिथिविश्वहुताशनैश्चतुर्गुणितैः।
तुल्या दशरूपाढ्याः किं मूलं ब्रूहि तस्य स्यात् ।। ४६ ।।
अष्टौ षट् पञ्चाशत् षष्टिः करणीत्रयं कृतौ यत्र।
रूपैर्दशभिरूपेतं किं मूलं ब्रूहि तस्य स्यात् ।। ४७ ।।
चतुर्गुणाः सूर्यतिथीषु रूद्रनागर्तवो यत्र कृतौ करण्यः।
सविश्वरूपा वद तत्पदं ते यद्यस्ति बीजे पटुताभिमानः ।। ४८ ।।
चत्वारिंशदशीतिद्विशतीतुल्याः करण्यश्चेत् ।
सप्तदशरूपयुक्तास्तत्र कृतौ किं पदं ब्रूहि ।। ४९ ।।
५. कुट्टकविवरणम् । 
भाज्यो हारः क्षेपकश्चापवर्त्यः केनाप्यादौ संभवे कुट्टकार्थम् ।
येन च्छिन्नौ भाज्यहारौ न तेन क्षेपश्चैतद् दुष्टमुद्दिष्टमेव ।। ५० ।।
परस्परं भाजितयोर्ययोर्यः शेषस्तयोः स्याद् अपवर्तनं सः।
तेनापवर्तेन विभाजितौ यौ तौ भाज्यहारौ दृढसंज्ञकौ स्तः ।।
मिथौ भजेत्तौ दृढभाज्यहारौ थावद्विभाज्ये भवतीह रूपम् ।
फलान्यधोऽधस्तदधो निवेश्यः क्षेपस्तथाऽन्ते खमुपान्तिमेन । 
स्वोर्ध्वेहतेऽन्त्येन युते तदन्त्यं त्यजेन्मुहुः स्याद् इति राशियुग्मम् ।
ऊर्ध्वो विभाज्येन दृढेन तष्टः फलं गुणः स्याद् अपरो हरेण ।। ५१ ।।
एवं तदेवात्र यदा समास्ताः स्युर्लब्धयश्चेद् विषमास्तदानीम् ।
यथागतौ लव्धिगुणौ विशोध्यौ स्वतक्षणाच्छेषमितो तु तौ स्तः ।। ५२ ।।
भवति कुट्टविधेर्युतिभाज्ययोः समपवर्तितयोरपि वा गुणः ।
भवति यो युति भाजकयोः पुनः स च भवेद् अपवर्तनसंगुणः ।। ५३ ।।
योगजे तक्षणाच्छुद्धे गुणाप्ती स्तो वियोगजे ।
धनभाज्योद्भवे तद्वद् भवेताम् ऋणभाज्यजे ।। ५४ ।। 
गुणलब्ध्योः समं ग्राह्यं धीमता तक्षणे फलम् ।। ५५ ।।
हरतष्टे धनक्षेपे गुणलब्धी तु पूर्ववत् । 
क्षेपतक्षणलाभाढ्या लब्धिः शुद्धौ तु वर्जिता ।। ५६ ।।
अथवा भागहारेण तष्टयोः क्षेपभाज्ययोः।
गुणः प्राग्वत् ततो लब्धिर् भाज्याद्धत युतोद् धृतात् ।। ५७ ।।
क्षेपाभावोऽथवा यत्र क्षेपः शुध्येद्धरोद्धृतः।
ज्ञेयः शून्यं गुणस्तत्र क्षेपो हरहृतः फलम् ।। ५८ ।।
इष्टाहतस्वस्वहरेण युक्ते ते वा भवेतां बहु        णाप्ती ।। ५९ ।।
एकविंशतियुतं शतद्वयं यद्गुणं गणक पञ्चषष्टियुक् ।
पञ्चवर्जितशतद्वयोद्धृतं शुद्धिमेति गुणकं वदाऽऽशु तम् ।। ६० ।।
शतं हतं येन युतं नवत्या विवर्जितं वा विहृतं त्रिशष्ट्या।
निरग्रकं स्याद् वद मे गुणं तं स्पष्टं पटीयान् यदि कुदृकेऽसि ।। ६१ ।।
यद् गुणाक्षयगषष्टिरन्विता वर्जिता च यदि वा त्रिभिस्ततः।
स्यात् त्रयोदशहृता निरग्रका तं गुणं गणक मे पृथग् वद ।। ६२ ।।
अष्टादश गुणाः केन दशाढ्या वा दशोनिताः।
शुद्धं भागं प्रयच्छन्ति क्ष्यगैकादशोद्धृताः ।। ६३ ।।
येन संगुणिताः पञ्च त्र्योविंशतिसंयुताः।
वर्जिता वा त्रिभिर्भक्ता निरग्राः स्युः स को गुणः ।। ६४ ।।
येन पञ्च गुणिताः खसंयुताः पञ्चषष्टिसहिताश्च तेऽथवा।
स्युस्रयोदश हृता निरग्रकास्तं गुणं गणक कीर्तयाऽऽशु मे ।। ६५ ।।
क्षेपं विशुद्धिं परिकल्प्य रूपं पृथक्तयोर्ये गुणकारलब्धी ।
अभीप्सितक्षेपविशुद्धिनिघ्ने स्वहारतष्टे भवतस्तयोस्ते ।। ६६ ।।
कल्प्याऽथ शुद्धिर्विकलावशेषं षष्टिश्च भाज्यः कुदिनानि हारः।
तज्जं फलं स्युर्विकलागुणस्तु लिप्ताग्रमस्माच्च कलालवाग्रम् ।
एवं तदूर्ध्वं च तथाऽधिमासावमाग्रकाभ्यो दिवसा रवीन्द्वोः ।। ६७ ।। 
एको हरश्चेद् गुणकौ विभिन्नौ विभिन्नौ तदा गुणैक्यं परिकल्प्य भाज्यम् ।
अग्रैक्यमग्रं कृत उक्तवद्यः संश्लिष्टसंज्ञः स्फुटकुट्टकोऽसौ ।। ६८ ।।
कः पञ्चनिध्नो विहृतस्रिषष्ट्या सष्तावशेषोऽथ स एव राशिः।
दशाहतः स्याद् विहृतस्रिषष्ट्या चतुर्दशाग्रो वद राशिमेनम् ।। ६९ ।।
६. वर्गप्रकृतिः।
इष्टं ज्हस्वं तस्य वर्गः प्रकृत्या क्षुण्णौ युक्तौ वर्जिता वा स येन ।
मूलं दद्यात् क्षेपकं तं धनर्णं मूलं तच्च ज्येष्ठमूलं वदन्ति।। ७० ।।
ज्हस्वज्येष्ठक्षेपकान् न्यस्य तेषां तानन्यान्वाऽधो निवेश्य क्रमेण ।
साध्यान्येभ्यो भावनाभिर्बहूनि मूलान्येषां भावना प्रोच्यतेऽतः।।
वज्राभ्यासौ ज्येष्ठलघ्वोस्तदैक्यं ज्हस्वं लघ्वोराहतिश्च प्रकृत्या।
क्षुण्णा ज्येष्ठाभ्यासयुग्ज्येष्ठमूलं तचाभ्यासः क्षेपयोः क्षेपकः स्यात् ।। 
ज्हस्वं वज्राभ्यासयोरन्तरं वा लध्वोर्घातो यः प्रकृत्या विनिघ्नः।
घातो यश्च ज्येष्ठयोस्तद्वियोगो ज्येष्ठं क्षेपोऽत्रापि च क्षेपघातः ।। ७१ ।।
इष्टवर्गप्रकृत्योर् यद् विवरं तेन वा भजेत् ।
द्विघ्नमिष्टं कनिष्ठं तत्पदं स्याद् एकसंयुतौ।
ततो ज्येष्ठमिहानन्त्यं भावनातस्तथेष्टतः ।। ७३ ।।
को वर्गोऽष्टहतः सैकः कृतिः स्याद् गणकोच्यताम् ।
एकादशगुणः को वा वर्गः सैकः कृतिः सखे ।। ७४ ।।
ज्हस्वज्येष्ठपदक्षेपान् भाज्यप्रक्षेपभाजकान् ।
कृत्वा कल्प्यो गुणस्तत्र तथा प्रकृतितश्च्युते।
गुणवर्गे प्रकृत्योनेऽथवाऽल्पं शेषकं यथा ।
तत्तु क्षेपहृतं क्षेपो व्यस्तः प्रकृतितश्च्युते । 
गुणलब्धिः पदं ज्हस्वं ततो ज्येष्ठमतोऽसकृत् ।
त्यक्त्वा पूर्वपदक्षेपांश्चक्रवालम् इदं जगुः।
चतुर्द्व्येकयुतावेवमिभिन्ने भवतः पदे।
चतुर्द्विक्षेपमूलाभ्यां रूपक्षेपार्थभावना ।। ७५ ।।
का सप्तषष्टिगुणिता कृति रेकयुक्ता का चैक षष्टिनिहता च सखे सरूपा ।
स्यान् मूलदा यदि कृतिप्रकृतिर्निातान्तं त्वच्चेतसि प्रवद तात ततालतावत् ।। ७६ ।। 
रूपशुद्धौ खिलोद्दिष्टं वर्गयोगो गुणो न चेत् ।। ७७ ।।
अखिले कृतिमूलाभ्यां द्विधा रूपं विभाजितम् ।
द्विधा ज्हस्वपदं ज्येष्ठं ततो रूपविशोधने ।
पूर्ववद् वा प्रसाध्येते पदे रूपविशोधने ।। ७८ ।।
त्रयोदशगुणो वर्गो निरेकः कः कृतिर् भवेत् ।
को वाऽष्टगुणितो वर्गो निरेको मूलदो वद ।। ७९ ।।
को वर्गः षड्गुणस्त्र्याढ्यो द्वादशाढ्योऽथवा कृतिः।
युतो वा पञ्चसप्तत्या त्रिशत्या वा कृतिर् भवेत् ।। ८० ।।
स्वबुद्ध्यैव पदे ज्ञेये बहुक्षेपविशोधने ।
तयोर्भावनयाऽऽनन्त्यं रूपक्षेपपदोत्थया ।। ८१ ।।
वर्गच्छिन्ने गुणे ह्रस्वं तत्पदेन विभाजयेत् ।। ८२ ।।
द्वात्रिंशद् गुणितो वर्गः कः सैको मूलदो वद ।। ८३ ।।
इष्टभक्तो द्विधा क्षेप इष्ठेनाढ्यो दलीकृतः।
गुणमूलहृतश्चाऽऽद्यो ह्रस्वज्येष्ठे क्रमात् पदे ।। ८४ ।।
का कृतिर् नवभिः क्षुण्णा द्विपञ्चाशद्युता कृतिः।
को वा चतुर्गुणो वर्गस् त्रयस्रिंशद्युता कृतिः ।। ८५ ।।
त्रयोदशगुणो वर्गः कस् त्रयोदशवर्जितः।
त्रयोदशयुतो वा स्याद् वर्ग एव निगद्यताम् ।। ८६ ।।
ऋणगैः पञ्चभिः क्षुण्णः को वर्गः सैकविंशतिः।
वर्गः स्याद् वद् चेद् वेत्सि क्षयगप्रकृतौ विधिम् ।। ८७ ।।
उक्तं बीजोपयोगीदं संक्षिप्तं गणितं किल। 
अतो बीजं प्रवक्ष्यामि गणकानन्दकारकम् ।। ८८ ।।
७. एकवर्णसमीकरणम् ।
यावत्तावत्कल्प्यमव्यक्तराशेर्मानं तस्मिन्कुर्वतोद्दिष्टमेव।
तुल्यौ पक्षौ साधनीयौ प्रयत्नात्त्यक्त्वा क्षिप्त्वा वाऽपि संगुण्य भक्त्वा ।।
एकाव्यक्तं शोधयेदन्यपक्षाद्रूपाण्यन्यस्येतरस्माच्च पक्षात् ।
शेषाव्यक्ते नोद्धरेद्रूपशेषं व्यक्तं मानं जायते व्यक्तराशेः।।
अव्यक्तानां द्व्यादिकानामपीह यावत्तावद्-द्व्यादिनिघ्नं हृतं वा ।
युक्तोनं वा कल्पयेदात्मबुद्ध्या मानं क्वापि व्यक्तमेवं विदित्वा ।। ८९ ।।
एकस्य रूपत्रिशती षडश्वा अश्वा दशान्यस्य तु तुल्यमौल्याः।
ऋणं तथा रूपशतं च यस्य तौ तुल्यवित्तौ च किमश्वमौल्यम् ।। ९० ।।
यदाद्यवित्तस्य दलं दियुक्तं तत्तु ल्यवित्तो यदि वा द्वितीयः।
आद्यो धनेन त्रिगुणोऽन्यता वा पृथक् पृथङ् मे वद वाजिमौल्यम् ।। ९१ ।।
माणिक्यामलनीलमौक्तिकमितिः पञ्चाष्ट सप्त क्रमा-
देकस्यान्यरस्य सप्त नव षट् तद्रत्नसंख्या सखे।
रूपाणां नवतिर्द्विषष्टिरनयोस्तौ तुल्यवित्तौ तथा
बीजज्ञ प्रतिरत्नजानि सुमते मौल्यानि शीघ्रं वद ।। ९२ ।।
एको ब्रवीति मम देहि शतं धनेन त्वत्तो भवामि हि सखे द्विगुणस्ततोन्यः। 
व्रूते दशार्पयसि चेन्मम षड्गुणोऽहं त्वत्तस्तयोर्वद धने मम किं प्रमाणे ।। ९३ ।। 
माणिक्याष्टकमिन्द्रनीलदशकं मुक्ताफलानां शतं
यत्ते कर्णविभूषणे समधनं क्रीतं त्वदर्थे मया।
तद्रत्नत्रयमौल्यसंयुतिमितिस्त्र्यूनं शतार्धं प्रिये 
मौल्यं ब्रूहि पृथग्यदीह गणिते कल्पाऽसि कल्याणिनि ।। ९४ ।।
पञ्चांशोऽलिकुलात्कदम्बमगमत्र्यंशः शिलीन्ध्रं तयोर् 
विश्लेषस्रिगुणो मृगाक्षि कुटजं दोलायमानोऽपरः।
कान्ते केतकमालतीपरिमलप्राप्तैककालप्रियाद् 
दूताहूत इतस्ततो भ्रमति खे भृङ्गोऽलिसंख्यां वद ।। ९५ ।।
पञ्चकशतदत्तधनात्फलस्य वर्गं विशोध्य परिशिष्टम् ।
दत्तं दशकशतेन तुल्यः कालः फलं च तयोः ।। ९६ ।।
एकशतदत्तधनात्फलस्य वर्गं विशोध्य परिशिष्टम् ।
पञ्चकशतेन दत्तं तुल्यः कालः फलं च तयोः ।। ९७ ।।
माणिक्याष्टकमिन्द्रनीलदशकं मु्क्ताफलानां शतं 
सद्-वज्राणि च पञ्च रत्नवणिजां येषां चतुर्णां धनम् ।
संगस्नेहवशेन ते निजघनाद् दत्त्वैकमेकं मिथो
जातास्तुल्यधनाः पृथग्वद सखे तद्रत्नमौल्यानि मे ।। ९८ ।।
पञ्चकशतेन दत्तं मलं सकलान्तरं गते वर्षे।
द्विगुणं षोडशहीनं लब्धं किं मूलमाचक्ष्व ।। ९९ ।।
यत्पञ्चकद्विकचतुष्कशतेन दत्तं खण्डैस्रिभिर्नवतियुक् त्रिशती धनं तत्।
मासेषु सप्तदशपञ्चसु तुल्यमाप्तं खण्डत्रयेऽपि सकलं वद खण्डसंख्याम् ।। १०० ।।
पुरप्रवेशे दशदो द्विसंगुणं विधाय शेषं दशभुक् च निर्गमे ।
ददौ दशैवं नगरत्रयेऽभवत्त्रिनिघ्नमाद्यं वद तत्कियद्धनम् ।। १०१ ।।
सार्धं तन्दुलमानकत्रयमहो द्रम्मेण मानाष्टकं 
मद्-गानां च यदि त्रयोदशमिता एता वणिक्काकिणीः।
आदायार्पय तन्दुलांशयुगुलं मुद्गैकभागान्वितं 
क्षिप्रंक्षिप्रभजो व्रजेम हि युतः सार्थोऽग्रतो यास्यति ।। १०२ ।। 
स्वार्धपञ्चांशनवमैर्युक्ताः के स्युः समास्रयः।
अन्यांशद्वयहीना ये षष्टिशेषाश्च तान्वद् ।। १०३ ।।
त्रयोदश तथा पञ्च करण्यौ भज्योर्मिती।
भूरज्ञाताऽत्र चात्वारः फलं भूमिं वदाऽऽशु मे ।। १०४ ।।
दशपञ्चकरण्यन्तरमेको बाहुः परश्च षट् करणी।
भूरष्टादश करणी रूपोना लम्बमाचक्ष्व ।। १०५ ।।
असमानसमच्छेदान्राशींस्तांश्चतुरो वद ।
यदैकं यद्-घनैक्यं वा येषां वर्गैक्यसंमितम् ।। १०६ ।।
त्र्यस्रक्षेत्रस्य यस्य स्यात्फलं कर्णेन संमितम् ।
दोःकोटिश्रुतिघातेन समं यस्य च तद्वद ।। १०७ ।।
युतौ वर्गोऽन्तरे वर्गो ययोर्घाते घनो भवेत्।
तौ राशी शीघ्रमाचक्ष्व दक्षोऽसि गणिते यदि ।। १०८ ।।
घनैक्यं जायते वर्गो वर्गैक्यं च ययोर्घनः।
तौ चेद्वेत्सि तदाऽहं त्वां मन्ये बीजविदां वरम् ।।१०९ ।।
यत्र त्र्यस्रे क्षेत्रे धात्री मनुसंमिता सखे बाहू।
एकः पञ्चदशान्यस्त्रयोदश वदावलम्बकं तत्र ।। ११० ।।
यदि समभुवि वेणुर्द्वित्रिपाणिप्रमाणो
गणक पवनवेगादेकदेशे स भग्नः।
भुवि नृपमितहस्तेष्वङ्ग लग्नं तदग्रम् 
कथय कतिषु मूलादेष भग्नः करेषु ।। १११ ।।
चक्रक्रौंचाकुलितसलिले क्वापि दृष्टं तडागे 
तोयादूर्ध्वं कमलकलिकाग्रं वितस्तिप्रमाणम् ।
मन्दं मन्दं चलितमनिलेनाहतं हस्तयुग्मे 
तस्मिन्मग्नं गणक कथय क्षिप्रमम्बुप्रमाणम् ।। ११२ ।।
वृक्षाद्धस्तशतोच्छ्रयाच्छतयुगे वापीं कपिः कोऽप्यगाद् 
उत्तीर्याथ परो द्रतं श्रुतिपथात्प्रोड्डीय किंचिद्रुमात् ।
जातैवं समता तयोर्यदि गतावुड्डीयमानं कियद् 
विद्वंश्चेत्सुपरिश्रमोऽस्ति गणिते क्षिप्रं तदाचक्ष्व मे ।। ११३ ।।
पञ्चदशदशकरोच्छ्रायवेण्वोरज्ञातमध्यभूमिकयोः।
इतरेतरमूलाग्रगसूत्रयुतेर्लम्बमानमाचक्ष्व ।। ११४ ।।
८. मध्यमाहरणम् ।
अव्यक्तवर्गादि यदावशेषं पक्षौ तदेष्टेन निहत्य किंचित् ।
क्षेप्यं तयोर्येन पदप्रदः स्यादव्यक्तपक्षस्य पदेन भूयः।।
ब्यक्तस्य पक्षस्य समक्रियैवमव्यक्तमानं खलु लभ्यते तत् ।
न निर्वहश्चेद् घनवर्गवर्गेष्वेवं तदा ज्ञेयमिदं स्वबुद्ध्या।।
अव्यक्तमूलर्णगरूपतोऽल्पं व्यक्तस्य पक्षस्य पदं यदि स्यात् ।
ऋणं धनं तच्च विधाय साध्यमव्यक्तमानं द्विविधं क्वचित्तत् ।। ११५ ।।
`चतुराहतवर्गसमै रूपैः पक्षद्वयं गुणयेत् ।
पूर्वाव्यक्तस्य कृतेः समरुपाणि क्षिपेत्तयोरेव' इति ।। ११६ ।।
अलिकुलदलमूलं मालतीं यातमष्टौ
निखिलनवमभागाश्चालिनी भृंङ्गमेकम् ।
निशि परिमललुब्धं पद्ममध्ये निरुद्धम् 
प्रतिरणति रणन्तं ब्रूहि कान्तेऽलिसंख्याम् ।। ११७ ।।
पार्थः कर्णवधाय मार्गणगणं क्रुद्धो रणे संदधे
तस्यार्धेन निवार्य तच्छरगणं मूलैश्चतुर्भिर्हयान् ।
शल्यं षड्भिरथेषुभिस्रिभिरपि च्छत्रं ध्वजं कार्मुकं 
चिच्छेदास्य शिरः शरेण कति ते यानर्जुनः संदधे ।। ११८ ।।
व्येकस्य गच्छस्य दलं किलादिरादेर्दलं तत्प्रचयः फलं च ।
चयादिगच्छाभिहतिः स्वसप्तभागाधिका ब्रूहि चयादिगच्छान् ।। ११९ ।।
कः खेन विहृते राशिः कोट्या युक्तोऽथवोनितः।
वर्गितः स्वपदेनाऽऽढ्यः खगुणो नवतिर्भवेत् ।। १२० ।।
कः स्वार्धसहितो राशिः खगुणो वर्गितो युतः।
स्वपदाभ्यां खभक्तश्च जातः पञ्चदशोच्यताम् ।। १२१ ।।
राशिर्द्वादशनिघ्नो राशिघनाढ्यश्च कः समो यस्य ।
राशिकृतिः षड्गुणिता पञ्चत्रिंशद्युता विद्वन् ।। १२२ ।।
को राशिर्द्विशतीक्षण्णो राशिवर्गयुतो हतः।
द्वाभ्यां तेनोनितो राशिवर्गवर्गोऽयुतं भवेत् ।
रूपोनं वद तं राशिं वेत्सि बीजक्रियां यदि ।। १२३ ।।
वनान्तराले प्लवगाष्टभागः संवर्गितो वल्गति जातरागः।
ब्रूत्कारनादप्रतिनादहृष्टा दृष्टा गिरौ द्वादश ते कियन्तः ।। १२४ ।।
यूथात् पञ्चांशकस्त्र्यूनो वर्गितो गह्वरं गतः।
दृष्टः शाखामृगः शाखामारूढो वद ते कति ।। 
कर्णस्य त्रिलवेनोना द्वादशाङ्गुलशंकुभा । 
चतुर्दशाङ्गुला जाता गणक ब्रूहि तां द्रुतम् ।। १२५ ।।
चत्वारो राशयः के ते मूलदा ये द्विसंयुताः।
द्वयोर्द्वयोर्यथासन्नघाताश्चाष्टादशान्विताः।।
मूलदाः सर्वमूलैक्यादेकादशयुतात्पदम् ।
त्रयोदश सखे जातं बीजज्ञ वद तान्मम ।। १२६ ।।
राशिक्षेपाद्वधक्षेपो यद्गुणस्तत्पदोत्तरम् । 
अव्यक्तराशयः कल्प्या वर्गिताः क्षेपवर्जिताः ।। १२७ ।।
क्षेत्रे तिथिनखैस्तुल्ये दोःकोटी तत्र का श्रुतिः।
उपपत्तिश्च रूढस्य गणितस्यास्य कथ्यताम् ।। १२८ ।।
दोः कोट्यन्तरवर्गेण द्विघ्नो घातः समन्वितः। 
वर्गयोगसमः स स्याद्-द्वयोरव्यक्तयोर्यथा ।। १२९ ।।
भुजात्र्युनात्पदं व्येकं कोटिकर्णान्तरं सखे। 
यत्र तत्र वद क्षेत्रे दोःकोटिश्रवणान्मम ।। १३० ।।
वर्गयोगस्य यद्राश्योर्युतिवर्गस्य चान्तरम् ।
द्विघ्नघातसमानं स्याद्वयोरव्यक्तयोर्यथा।।
चतुर्गुणस्य घातस्य युतिवर्गस्य चान्तरम् ।
राश्यन्तरकृतेस्तुल्यं द्वयोरव्यक्तयोर्यथा ।। १३१ ।।
चत्वारिंशद्युतिर्येषां दोः कोटिश्रवसां वद 
भुजकोटिवधो येषु शतं विंशतिसंयुतम् ।। १३२ ।।
योगो दोःकोटिकर्णानां षट्-पञ्चाशद्वधस्तथा।
षट्शती सप्तभिः क्षुण्णा येषां तान्मेपृथग्वद ।। १३३ ।।
९. अनेकवर्णसमीकरणम् ।
आद्यं वर्णं शोधयेदन्यपक्षादन्यान्रूपाण्यन्यतश्चाद्यभक्ते।
पक्षेऽन्यस्मिन्नाद्यवर्णोन्मितिः स्याद्वर्णस्यैकस्योन्मितीनां बहुत्वे ।।
समीकृतच्छेदगमे तु ताभ्यस्तदन्यवर्णोन्मितयः प्रसाध्याः।
अन्त्योन्मितौ कुट्टविधेर्गुणाप्ती ते भाज्यतद्-भाजकवर्णमाने ।।
अन्येऽपि भाज्ये यदि सन्ति वर्णास्तन्मानमिष्टं परिकल्प्य साध्ये।
विलोमकोत्थापनतोऽन्यवर्णमानानि भिन्नं यदि मानमेवम् ।
भूयः कार्यः कुट्टकोऽत्रान्त्यवर्णं तेनोत्थाप्योत्थापयेद्व्यस्तमाद्यात् ।। १३४ ।।
माणिक्यामलनीलमौक्तिकमितिः पञ्चाष्ट सप्त क्रमा
देकस्यान्यतरस्य सप्त नव षट् तद्रत्नसंख्या सखे। 
रूपाणां नवतिर्द्विषष्टिरनयोस्तौ तुल्यवित्तौ तथा
बीजज्ञ प्रतिरत्नजानि सुमते मौल्यानि शीघ्रं वद ।। १३५ ।।
एको ब्रवीति मम देहि शतं धनेन
त्बत्तो भवामि हि सखे द्विगुणस्ततोऽन्यः।
ब्रूते दशार्पयसि चेन्मम षड्गुणोऽहं
त्वत्तस्तयोवद धने मम किं प्रमाणे ।। १३६ ।।
अश्वाः पञ्चगुणाङ्गमङ्गलमिता येषां चतुर्णां धना
न्युष्ट्राश्च द्विमुनिश्रुतिक्षितिमिता अष्टद्विभूपावकाः ।
तेषामश्वतरा वृषा मुनिमहीनेत्रेन्दुसंख्याःक्रमात् 
सर्वे तल्यधनाश्च ते वद सपद्यश्वादि मौल्याति मे ।। १३७ ।।
त्रिभिः पारावताः पञ्च पञ्चभिः सप्त सारसाः।
सप्तभिर्नव हंसाश्च नवभिर्बर्हिणस्त्रयः।।
द्रम्मैरवाप्यते द्रम्मशतेन शतमानय।
एषां पारावतादीनां विनोदार्थं महीपतेः ।। १३८ ।। 
षड्भक्तः पञ्चाग्रः पञ्चविभक्तो भवेच्चतुष्काग्रः।
चतुरुद्धृतस्त्रिकाग्रो द्वयग्रस्त्रिसमुद्धृतः कः स्यात् ।। १३९ ।।
स्युः पञ्चसप्तनवभिः क्षुण्णेषु हृतेषु केषु विंशत्या।
रूपोत्तराणि शेषाण्यवाप्तयश्चापि शेषसमाः ।। १४० ।।
एकाग्रो द्विहृतः कः स्याद्-द्विकाग्रस्रिसमुद्-धृतः।
त्रिकाग्रः पञ्चभिर्भक्तस्तद्वदेव हि लब्धयः ।। १४१ ।।
कौ राशी वद पञ्चषट्कविहृतावेकद्विकाग्रौ ययोर् 
द्व्यग्रं त्र्युद्-धृतमन्तरं नवहृता पञ्चाग्रका स्याद्युतिः।
घातः सप्तहृतः षडग्र इति तौ षट्-काष्टकाभ्यां विना 
विद्वन् कुट्टकवेदिकुञ्जरघटासंघट्टसिंहोऽसि चेत् ।। १४२ ।।
नवभिः सप्तभिः क्षुण्णः को राशिस्रिंशता हृतः।
यदग्रैक्यं फलैक्याढ्यं भवेत्षड्विंशतेर्मितम् ।। १४३ ।।
कस्रिसप्तनवक्षुण्णो राशिस्रिंशद्विभाजितः।
यदग्रैक्यमपि त्रिंशद्धृतमेकादशाग्रकम् ।। १४४ ।।
कस्त्रयोविंशतिक्षुण्णः षष्ट्याऽशीत्या हृतः पृथक् 
यदग्रैक्यं शतं दृष्टं कुट्टकज्ञ वदाऽऽशु तम् ।। १४५ ।।
अत्राधिकस्य वर्णस्य भाज्यस्थस्येप्सिता मितिः।
भागलब्धस्य नो कल्प्या क्रिया व्यभिचरेत्तथा ।। १४६ ।।
कः पञ्चगुणितो राशिस्त्रयोदशविभाजितः।
यल्लब्धं राशिना युक्तं त्रिंशज्जातं वदाऽऽशु तम् ।। १४७ ।।
षडष्टशतकाः क्रीत्वा समार्घेन फलानि ये। 
विक्रीय च पुनः शेषमेकैकं पञ्चभिः पणैः।।
जाताः समपणास्तेषां कः क्रयो विक्रयश्च कः ।। १४८ ।।
१०. अनेकवर्णसमीकरणान्तर्गतं मध्यमाहरणम् ।
`वर्गाद्यं चेत्तुल्यशुद्धौ कृतायां पक्षस्यैकस्योक्तवद्वर्गमृलम् '।
वर्गप्रकृ्त्या परपक्षमूलं तयोः समीकारविधिः पुनश्च।
वर्गप्रकृत्या विषयो न चेत्स्यात्तदाऽन्यवर्णस्य कृतेः समं तम् ।
कृत्वाऽपरं पक्षमथान्यमानं कृतिप्रकृत्याऽऽद्यमितिस्तथा च ।
वर्गप्रकृत्या विषयो यथास्यात्तथा सुधीभिर्बहुधा विचिन्त्यम् ।। १४९ ।। 
बीजं मतिर्विविधवर्णसहायिनी हि मन्दावबोधविधये विबुधैर्निजाद्यैः। 
विस्तारिता गणकतामरसांशुमद्-भिर्या सैव बीजगणिताह्वयतामुपेता ।। १५० ।।
एकस्य पक्षस्य पदे गृहीते द्वितीयपक्षे यदि रूपयुक्तः।
अव्यक्तवर्गोऽत्र कृतिप्रकृत्या साध्ये तदा ज्येष्ठकनिष्ठमूले ।।
ज्येष्ठं तयोः पथमपक्षपदेन तुल्यं कृत्वोक्तवत्प्रथमवर्णमितिः प्रसाध्या।
ह्रस्वं भवेत्प्रकृतिवर्णमितिः सुधीभिरेवं कृतिप्रकृतिरत्र नियोजनीया ।। १५१ ।।
को राशिर्द्विगुणो राशिवर्गैः षड्भिः समन्वितः।
मूलदो जायते बीजगणितज्ञ वदाऽऽशु तम् ।। १५२ ।।
राशियोगकृतिर्मिश्रा राश्योर्योगघनेन च ।
द्विघ्नस्य घनयोगस्य सा तुल्या गणकेच्यताम् ।। १५३ ।।
द्वितीयपक्षे सति संभवे तु कृत्याऽपवर्त्यात्र पदे प्रसाध्ये।
ज्येष्ठं कनिष्ठेन तथा निहन्याच्चेद्वर्गवर्गेण कृतोऽपवर्तः।।
कनिष्ठवर्गेण तदा निहन्याज्ज्येष्ठं ततः पूर्ववदेव शेषम् ।। १५४ ।।
यस्य वर्गकृतिः पञ्चगुणा वर्गशतोनिता ।
मूलदा जायते राशिं गणितज्ञ वदाऽऽशु तम् ।। १५५ ।।
कयोः स्यादन्तरे वर्गो वर्गयोगो ययोर्घनः।
तौ राशी कथयाभिन्नौ बहुधा बीजवित्तम ।। १५६ ।।
साव्यक्तरूपो यदि वर्णवर्गस्तदाऽन्यवर्णस्य कृतेः समं तम् ।
कृत्वा पदं तस्य तदन्यपक्षे वर्गप्रकृत्योक्तवदेव मूले ।।
कनिष्ठमाद्येन पदेन तुल्यं ज्येष्ठं द्वितीयेन समं विदध्यात् ।। १५७ ।।
त्रिकादिद्व्युत्तरश्रेढ्यां गच्छे ववापि च यत्फलम्।
तदेव त्रिगुणं कस्मिन्नन्यगच्छे भवेद्वद ।। १५८ ।।
सरूपके वर्णकृती तु यत्र तत्रेच्छयैकां प्रकृतिं प्रकल्प्य।
शेषं ततः क्षेपकमुक्तवच्च मूले विदध्यादसकृत्समत्वे ।। १५९ ।।
तौ राशी वद यत्कृत्योः सप्ताष्टगुणयोर्युतिः।
मूलदा स्याद्वियोगस्तु मूलदो रूपसंयुतः ।। १६० ।।
घनवर्गयुतिवर्गो ययो राश्योः प्रजायते ।
समासोऽपि ययोर्वर्गस्तौ राशी शीघ्रमानय ।। १६१ ।।
सभाविते वर्णकृती तु यत्र तन्मूलमादाय तु शेषकस्य।
इष्टोद्-धृतस्येष्टविवर्जितस्य दलेन तुल्यं हि तदेव कार्यम् ।। १६२ ।।
ययोर्वर्गयुतिर्घातयुता मूलप्रदा भवेत् ।
तन्मूलगुणितो योगः सरूपश्चाऽऽशु तौ वद ।। १६३ ।।
यत्स्यात्साल्पवधार्धतो घनपदं यद्वर्गयोगात्पदं 
ये योगान्तरयोर्द्विकाभ्यधिकयोर्वर्गान्तरात्साष्टकात् । 
यच्चैंतत्पदपञ्चकं च मिलितं स्याद्वर्गमूलप्रदं 
तौ राशी कथयाऽऽशु निश्चलमते षट्काष्टकाभ्यां विना ।। १६४ ।।
एवं सहस्रधा गूढा मूढानां कल्पना यतः।
क्रियया कल्पनोपायस्तदर्थमथ कथ्यते ।। १६५ ।।
सरूपमव्यक्तमरूपकं वा वियोगमूलं प्रथमं प्रकल्प्यम् ।
योगान्तरक्षेपकभाजिताद्यद्वर्गान्तरक्षेपकतः पदं स्यात् ।।
तेनाधिकं तत्तु वियोगमूलं स्याद्योगमूलं तु तयोस्तु वर्गौ। 
स्वक्षेपकोनौ हि वियोगयोगौ स्यातां ततः संक्रमणेन राशी ।। १६६ ।। 
राश्योर् योगवियोगकौ त्रिसहितौ वर्गौ भवेता तयोर् 
वर्गैक्यं चतुरूनितं रवियुतं वर्गान्तरं स्यात् कृतिः।
साल्पं घातदलं घनः पदयुतिस्तेषां द्वियुक्ता कृतिम् 
तौ राशी वद कोमलामलमते षट् सप्त हित्वा परौ ।। १६७ ।। 
राश्योर्ययोः कृतिवियुती चैकेन संयुतौ वर्गौ।
रहिते वा तौ राशी गणयित्वा कथय यदि वेत्सि ।। १६८ ।।
यत्राव्यक्तं सरूपं हि तत्र तन्मानमानयेत् ।
सरूपस्यान्यवर्णस्य कृत्वा कृत्यादिना समम् ।।
राशिं तेन समुत्थाप्य कुर्यात्भूयोऽपरां क्रियाम् । 
सरूपेणान्यवर्णेन कृत्वा पूर्वपदं समम् ।। १६९ ।।
यस्त्रिपञ्चगुणो राशिः पृथक्सैकः कृतिर्भवेत् ।
वदं तं बीजमध्येऽसि मघ्यमाहरणे पटुः ।। १७० ।।
को राशिस्रिभिरभ्यस्तः सरूपो जायते घनः।
घनमूलं कृतीभूतं त्र्यभ्यस्तं कृतिरेकयुक् ।। १७१ ।।
वर्गान्तरं कयो राश्योः पृथग्द्वित्रिगुणं त्रियुक् ।
वर्गो स्यातां वद क्षिप्र षट्कपञ्चकयोरिव ।। १७२ ।।
क्वचिदादेः क्वचिन्मध्यात्क्वचिदन्त्यात्क्रिया बुधैः।
आरभ्यते यथा लघ्वी निर्वहेच्च यथा तथा ।। १७३ ।।
वर्गादेर्यो हरस्तेन गुणितं यदि जायते ।
अव्यक्तं तत्र तन्मानमभिन्नं स्याद्यथा तथा
कल्प्योऽन्यवर्णवर्गादिस्तुल्यं शेषं यथोक्तवत् ।। १७४ ।।
को वर्गश्चतुरूनः सन्सप्तभक्तो विशुघ्यति।
त्रिंशदूनोऽथवा कस्तं यदि वेत्सि वद द्रूतं ।। १७५ ।।
हरभक्ता यस्य कृतिः शुध्यति सोऽपि द्विरूपपदगुणितः।
तेनाऽऽहतोऽन्यवर्णो रुपदेनान्वितः कल्प्यः।। १७६ ।।
न यदि पदं रूपाणां क्षिपेद्धरं तेषु हारतष्टेषु ।
तावद्यावद्वर्गो भवति न चेदेवमपि खिलं तर्हि ।। १७७ ।।
हत्वा क्षिप्त्वा च पदं यत्राऽऽद्यस्येह भवति तत्रापि । 
आलापित एव हरो रूपाणि तु शोधनानि सिद्धानि ।। १७८ ।।
षड्भिरूनो घनः कस्य पञ्चभक्तो विशुध्यति।
तं वदास्ति तवालं चेद् अभ्यासो घनकुट्टके ।। १७९ ।।
यद्वर्गः पञ्चभिः क्षुण्णस्रियुक्तः षोडशोद्धृतः।
शुद्धिमेति समाचक्ष्व दक्षोऽसि गणिते यदि ।। १८० ।। 
११ भावितम् ।
मुक्त्वेष्टवर्णं सुधिया परेषां कल्प्यानि मानानि यथोप्सितानि । 
तथा भवेद्भावितभङ्ग एवं स्यादाद्यबीजक्रिययेष्टसिद्धिः ।। १८१ ।।
चतुस्रिगुणयो राश्योः संयुतिर्द्वियुता तयोः। 
राशिघातेन तुल्या स्यात् तौ राशी वेत्सि चेद्वद् ।। १८२ ।।
चत्वारो राशयः के ते यद्योगो नखसंगुणः।
सर्व राशिहतेस्तुल्यो भावितज्ञ निगद्यताम् ।। १८३ ।।
यौ राशी किल या च निहतिर्यौ राशिवर्गौ तथा।
तेषामैक्यपदं सराशियुगुलं जातं त्रयोविंशतिः। 
पञ्चाशत् त्रियुताथवा वद कियत्तद्राशियुग्मं पृथक् 
कृत्वाऽभिन्नमवेहि वत्स गणकः कस्त्वत्समोऽस्ति क्षितौ ।। १८४ ।।
भावितं पक्षतोऽभीष्टात्त्यक्त्वा वर्णौ सरूपकौ
अन्यतो भाविताङ्केन ततः पक्षौ विभज्य च ।।
वर्णाङ्काहतिरूपैक्यं भक्त्वेष्टेनेष्टतत्फले।
एताभ्यां संयुतावूनौ कर्तव्यौ स्वेच्छया च तौ ।
वर्णाङ्कौ वर्णयोर्माने ज्ञातव्ये ते विपर्ययात् ।। १८५ ।।
द्विगुणेन कयो राश्योर्घातेन सदृशं भवेत् ।
दशेन्द्राहतराश्यैक्यं द्व्यूनषष्टिविवर्जितम् ।। १८६ ।।
त्रिपञ्चगुणराशिभ्यां युक्तो राश्योर्वधः कयोः।
द्विषष्टिप्रमितो जातस्तौ राशी त्वं वत्सि चेद् वद ।। १८७ ।।
ग्रंथसमाप्तिः।
आसीन्महेश्वर इति प्रथितः पृथिव्या-
माचार्यवर्यपदवीं विदुषां प्रयातः।
लब्ध्वाऽवबोध कलिकां तत एव चक्रे 
तज्जेन बीजगणितं लघु भास्करेण ।। १ ।।
ब्रह्माह्वयश्रीधरपद्मनाभबीजानि यस्मादतिविस्तृतानि ।
आदाय तत्सारमकारि नूनं सद्युक्तियुक्तं लघु शिष्यतुष्टयै ।। २ ।। 
अत्रानुष्टुप्सहस्रं हि ससूत्रोद्देशके मितिः।। ३ ।।
क्वचित्सूत्रार्थविषयं व्याप्तिं दर्शयितुं क्वचित् ।
क्वचिच्च कल्पनाभेदं क्वचिद्युक्तिमुदाहृतम् ।।
क्वचित्सूत्रार्थविषयं दर्शयितुमुदाहृम् ।। ४ ।।
न हि उदाहरणान्तोऽस्ति स्तोकमुक्तमिदं यतः ।। ५ ।।
दुस्तरः स्तोकबुद्धीनां शास्रविस्तारवारिधिः।
अथवा शास्रविस्तृत्या किं कार्यं सुधियामपि ।। ६ ।।
उपदेशलवं शास्त्रं कुरुते धीमतो यतः।
तत्तु प्राप्यैव विस्तारं स्वयमेवोपगच्छति ।। ७ ।।
जले तैलं खले गुह्यं पात्रे दानंमनागपि।
प्राज्ञे शास्त्रं स्वयं याति विस्तारं वस्तुशक्तितः ।। ८ ।। 
गणक भणिति रम्यं बाललीलावगम्यं।
सकलगणितसारं सोपपत्तिप्रकारं ।।
इति बहुगुणयुक्तं सर्वदोषैर्विमुक्तं ।
पठ पठ मतिवृद्ध्यै लध्विदं प्रौढसिद्ध्यै ।। ९ ।।

Glossary of Technical Terms
अग्र, अग्रक Excess, remainder	
अङ्क coefficient		
अधनात्मक minus, negative	
अधर lower अधस् below		
अधिमास intercalary month 	
अधोधः lower and lower 	
अनन्त endless अन्त end 			
अन्तर difference 		
अपवर्त abrader		
अपवर्तन taking away 		
अपवर्त्य fit to be divided	
अभिन्न integer		
अभिरूपेत 			
अभिहत multiplied		
अभिहति product multiplication 
अभीप्सित, अभीष्ट desired, wished 	
अभ्यस्त multiplied		
अभ्यास multiplication					
अवम omitted		
अवमाग्रक residue of अवम	
अवलम्बक height perpendicular 	
अविशिष्ट, अवशेष		
अव्यक्त unknown, algerbra
अंश degree 
असमजाति unlike
अस्व negative minus		
आढ्य increased		
आदि first term		
आप्ति quotient
आहत multiplied
इष्ट, ईप्सित desired
उत्तर common difference
उत्थापन substitution
उद्दिष्ट example
उन्मिति value
उद्धृत divided
उपलक्षण designation, mark
उपान्तिम penultimate
ऊन minus	ऊनित decreased
ऊनगत, ऋण, ऋणात्मिका negative
ऐक्यपद square root of sum
कर a measure of length equal ot two वितस्ति
करणी surd, number under root sign
कर्ण hypotenuse
कला minute of arc 
काकिणी  a coin in use
कुट्ट, कुट्टक pulverisor
कोटि crore, The vertical side of right angled triangle
सय क्षयग, क्षयात्मिका negative  क्षिप्  to add
क्षुण्ण् multiplied
क्षेप, क्षेपक agument
खण्ड, खण्डक part
कृति square 
खण्डगुणन multiplication by distribution
खहर, खहार with zero divisor
गच्छ number of terms
गमित mathematics, arithmetic
गण, गुणक, गुणकार multiplier
गुणनजफल product
गुण्य multiplicand
घन cube
घनपद cube root
घात product
चक्रवाल circle, cyclic
चतुर्गुण, चतुराहत four times 
चय common difference
च्छिन्न divided च्युत removed
छेद denominator, divisor
ज्येष्ठ, ज्येष्ठमूल second variable
तक्षण cutting
तष्ट  divided तुल्य equal
त्र्यस्र right angled triangle
त्र्यून decreased by three
दुष्ट defective, improper, worng
दृढ firm, pucca
दृढ dividend in its lowest terms
दृढहार divisor in its lowest terms
दोः arm, horizontal side in a right angled triangle
द्रम्म a coin in use 
द्विविध of two kinds 
धन, धनात्मक positive
धात्री base of a triangle 
निघ्न multiplied by
निरग्र, निरग्रक without remainder
निरेक  decreased by one
निहति product
निहत्य after multiplying
पक्ष side पक्षद्वय both sides
पत्र्चांशक one fifth
पद् square rcot, root
पदप्रद perfect square
प्रकृति coefficient of x२
प्रच्युत, प्रोज्झ्य sabtracted
फल area, interest, quotient, result of calculation
बीज basis, origin
बीजक्रिया process of algebra
बीजगणित algebra
भक्त divided
भागहार division, divisor
भाजक divisor
भाज्य dividend
भावना generator
भावित product of dissimilar unknowns
भावितज्ञ expert in sloving bhavita
भिन्न fraction
भुज see दो;
भू base
महती sum of two number under radical sign
मध्यमाहरण a device to remove middle term in a quadratic
मान value
मूल square root
युक्त accompanied
युगुल, युग्म pait
युत united
युति,  योग addition, sum
रहित decreased
राशि quantity
रूप number, one
लघु twice the product of two surds; small
लघुघ्नम् multiplied by laghu
लब्धि quotient
लम्ब, लम्बक perpendicular
वज्र diamond
वज्राभ्यास cross product 
वध multiplication, product
वर्ग square
वर्गांतर difference of squares
वर्जित subtracted
वर्ण algebraic number
विकला second of arc
विकलावशेष residue of vikala
वितस्ति a measure for length equal to half kar, twelve angulas 
विनिघ्न multiplied
विपर्यय not definite
विपर्यास change of sign
विभज्य after dividing 
विभन्न जाति dissmilar, unlike
वियोग, विवर difference subtraction
वियोगमूल square root of the difference of two unknowns increased by an augment
विलोम reverse process
विवर्जित decreased, left
विशोध्य fit for subtraction
विश्लेषसूत्र rule to analyse
विषम odd
विहृत divided
व्यक्त, arithmetic
व्यस्त opposite,
शंकु gnomon
शेष, शोषक remainder, residue
शुध्यति divides without a remainder
शोध्य see विशोघ्य 
श्रुति hypotenuse
सकलान्त amount
संकलन addition
संक्रमण addition, subtraction and division by two
सम even, similar 
समजातिक, समानजाति like
समास, संयुति sum
सहस्रधा in several ways
सहित increased
सांख्य relating to number
सूत्र rule 
सैक increased by one
संशोध्य after subtraction
संशौध्यमान that which is to be subtracted 
स्फुट कुट्टक
स्व positive, own
स्वतक्षण own divisor
हंत goose, swan
हत mulitiplied, product
हर, हार divisor
हस्त a measure nearly eighteen inches, see कर
हृत divided
हृस्व first root 
